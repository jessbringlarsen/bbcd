#summary Regler for bbcd.

=Beskrivelse af og udspecificering af regler for bbcd=

==Overordnet==
Bordtennisligaen går kort fortalt ud på at deltagerne kan sammensætte et hold af spillere fra DBTU ranglisten. Man har 1 million kr til at købe spillere for og spillernes pris er fastsat efter en tabel. Afhængig af, om spillerne på det sammensatte hold stiger eller falder i rating, stiger og falder deltagerens samlet kapital. Den samlet kapital afgør deltagerens placering i spillet.

==Mål==
* Målet med spillet er at få sammensat et hold, hvis spillere samler flest penge sammen.
Det handler altså om at finde de spillere som der potentielt er mest fremgang i, den pågældende sæson og desuden om det bedst kan betale sig at købe dyre eller billige spillere. Dyre spillere vil give større bonus (hvis de vel og mærke spiller godt). Ved at købe billige får man ikke så stor bonus, når de spiller godt, til gengæld vil man ha’ mulighed for at tjene penge på renter af det beløb, der var i overskud. 

==Tilmeldinger==
Tilmeldinger til spillet kan foregå, når der åbnes for tilmeldinger til den nye sæson, en måned før den første kampperiode (1. august). 
Der er ingen begrænsninger med hensyn til hvornår en tilmelding skal være foretaget.

==Vinder==
En vinder findes umiddelbart efter sidste rating opdatering (primo juli).
Deltageren der har den højeste samlet kapital siden tilmeldingen er vinder af spillet.

==Sammensætning af hold==
Et hold består af ti spillere.
Der skal som minimum være to damespillere på holdet.
Der skal som minimum være to ungdomsspillere på holdet, dvs. spillere under 18 år
Der må maksimalt være to spillere fra samme klub på holdet.
Man starter med et beløb på 1 million kroner til at købe de 10 spillere for. Spillernes pris fastlægges efter klasse/ratingtal:

|| Klasse || ratingtal || Pris( i 2000) ||
|| Elite || 2300+ || 300 ||
|| Klasse 1 || 2000-2299 || 250 ||
|| Klasse 2 || 1700-1999 || 200 ||
|| Klasse 3 || 1500-1699 || 150 ||
|| Klasse 4 || 1300-1499 || 100 ||
|| Klasse 5 || 0-1299 || 50 ||

==Point og hvordan de tjenes/tabes==
* Alle deltagere har som udgangspunkt 1 million kr.
* Det antal kroner, som tilføjes eller fratrækkes deltagerne, afgøres ud fra summen af det antal rating point som spillerne har indtjent siden sidste rating opdatering.
* (Der gives bonus afhængig af hvor mange kampe spillerne har spillet.)
* (Der gives bonus afhængig af en spillers formkurve. I såfald en spiller har positiv stigning i ratingtal i to eller flere opdateringer i træk, gives der et bonus beløb på: 1000kr * antal ’positive opdateringer’ * (spillerens rating)/1000.)
* Derudover gives der bonus eller straf alt efter hvor stor tilbage eller fremgang en spiller har haft:

|| Ændring i rating || Bonus/straf (i 1000 kr)
|| til -30 || -30 || 
|| -29 til -20 || -20 || 
|| -19 til -10 || -15 || 
|| -9 til 0 || -10 || 
|| 1 til 10 || +10 || 
|| 11 til 20 || +15 || 
|| 21 til 30 || +20 || 
|| 31 til || +30 || 

* De penge man ikke får brugt på indkøb af spillere vil blive sat i banken og man vil ved hver ratingopdatering få renter af beløbet, svarende til 2 % (af beløbet)

==Spillerhandel==
Spillerhandler kan foretages i hele perioden mellem rating opdateringerne. 
* Dog vil der blive fratrukket 5.000 kr, hvis der handles fem dage efter en opdatering.
* Der vil blive fratrukket 20.000 kr, hvis der handles i den resterende periode op til en opdatering.

==Egne ligaer==
Der er mulighed for at oprette private eller offentlige ligaer.
Private ligaer er beskyttet med et kodeord og offentlige er tilgængelige for alle.